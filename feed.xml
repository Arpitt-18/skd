<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>सपनों की दुनिया </title>
    <link href="https://skd.aankhepoetry.in/feed.xml" rel="self" />
    <link href="https://skd.aankhepoetry.in" />
    <updated>2025-12-25T08:19:59+05:30</updated>
    <author>
        <name>Aankhe</name>
    </author>
    <id>https://skd.aankhepoetry.in</id>

    <entry>
        <title>सर्द आग</title>
        <author>
            <name>Aankhe</name>
        </author>
        <link href="https://skd.aankhepoetry.in/srd-aag.html"/>
        <id>https://skd.aankhepoetry.in/srd-aag.html</id>
        <media:content url="https://skd.aankhepoetry.in/media/posts/7/Gemini_Generated_Image_jwjqi7jwjqi7jwjq.png" medium="image" />
            <category term="तालिका"/>

        <updated>2025-12-25T07:35:06+05:30</updated>
            <summary>
                <![CDATA[
                        <img src="https://skd.aankhepoetry.in/media/posts/7/Gemini_Generated_Image_jwjqi7jwjqi7jwjq.png" alt="" />
                    एक अंधेरी रात को में सड़क किनारे चल रहा था। यह बात मालूम हुई कि ये मेरा सपना है जब मैंने पाया कि&hellip;
                ]]>
            </summary>
        <content type="html">
            <![CDATA[
                    <p><img src="https://skd.aankhepoetry.in/media/posts/7/Gemini_Generated_Image_jwjqi7jwjqi7jwjq.png" class="type:primaryImage" alt="" /></p>
                <p class="justify" dir="ltr">एक अंधेरी रात को में सड़क किनारे चल रहा था। यह बात मालूम हुई कि ये मेरा सपना है जब मैंने पाया कि ऊपर साफ़ आसमान में हर एक एक तारे की जगह मेरी ही आँखें बनी हुई है जो मेरी ही ओर देख रही है। ये रास्ता पहाड़ की ढलान पर है और इसके दोनों ओर घर व पेड़ो की कतार है। मिस्टर एंड मिसेज जॉन्सन; इनका घर लकड़ी का बना है। घर बाहर से नया और साफ सुथरा लगता है। घर की चौखट पर एक गहरे भुरे रंग का कुत्ता सोया हुआ है और आगे गेट तक पौधों का बगीचा सजा हुआ है।</p>
<p class="justify" dir="ltr">श्री मनोज पंडित; यह घर ईट सीमेंट से बना हुआ लगा। घर की हालत भी थोड़ी बत्तर थी। यहां तक कि नेम प्लेट पर एक छोटी मकड़ी जाला बुनने में लगी थी। धीरे धीरे मनोज जी का नाम जाले में ढकता चला गया। मैं आगे बढ़ गया।</p>
<p class="justify" dir="ltr">और यह क्या? तीसरे घर पे कोई नाम नहीं था। घर बिल्कुल मामूली सा ही था, बाकी घरों की ही तरह, बस घर दीवारों पर से सीलन के कारण चुने की पपड़ी उतर रही थी और प्लेट पर नाम नहीं था। मैं रुका और मेरे साथ साथ हवा भी थम गई। एक स्थिरता का एहसास हुआ। थोड़ी देर बाद मैंने आगे बढ़ने का फैसला किया। जैसे ही मैंने अगला कदम रखा,सभी रोडलाइट्स बंद हो गई। कुछ घरों की खिड़कियों में से आ रही रोशनी भी अब गायब हो चुकी थी। बस पत्तों के बीच में से चांदनी बरस रही थी। मेरे माथे पर पसीना आने लगा। अगला कदम चलने के लिए जब मैंने पाव उठाए तो एक चूं की आवाज मेरे कानों में गूंजने लगी।चूंऽऽऽऽऽऽऽऽऽऽ। जैसे–जैसे पांव नीचे करता, ये आवाज और तीखी होने लग जाती। मेरे पांव नीचे रखते ही ये गूंज एक धमाके के साथ बंद हो गई। सभी घरों की खिड़कियों के कांच टूट चुके थे। अब मैं इस पहेली में उलझ गया। इसे समझने की कोशिश में मैंने जब एक कदम पीछे रखा तो सभी खिड़कियां वापिस पहले जैसी हो गई। मैंने हिम्मत जुटाई और एक साथ दो कदम चल दिया। इस बार कांच के साथ साथ सभी पेड़ों की पत्तियां भी नीचे बिखर गई। रात अब नंगी लगने लगी थी। चांद की सारी रोशनी मेरे शरीर को भेद रही थी जैसे मैं एक सर्द आग में जल रहा हूं। मेरे माथे पर आ रहे पसीने ने अब मेरी पलकों को छुआ। घबराकर मैने झट से तीन कदम पीछे ले लिए। सब कुछ वापिस पहले जैसा हो गया। पेड़ो पर पत्तियां थी, खिड़कियां चमक रही थी, सड़क भी रोडलाइट से जगमगा रही थी। मैं मेरी बाई ओर मुड़ा तो उसी घर के सामने था, जिसकी प्लेट पर कोई नाम नहीं था। अब भी नहीं। </p>
<p class="justify" dir="ltr">तभी अचानक आसमां की सभी आँखें बंद होने लग गई और मेरे आसपास का वातावरण पिघल कर मुझ में समा ने लग गया। मैं समझ गया कि मेरी नींद खुल रही है। जब बिस्तर पर मेरी आंख खुली, सुबह हो चुकी थी। पर्दों के बीच में से सूरज की रोशनी मेरी आंखों पर पड़ रही थी। मैं उठ कर बैठा, और पास की मेज पर से पानी की ग्लास लेकर पीने लगा। इस वक्त मेरे मन में बस एक सवाल था, "वह घर किसका था?"</p>
            ]]>
        </content>
    </entry>
    <entry>
        <title>तालाब</title>
        <author>
            <name>Aankhe</name>
        </author>
        <link href="https://skd.aankhepoetry.in/taalaab-2.html"/>
        <id>https://skd.aankhepoetry.in/taalaab-2.html</id>
        <media:content url="https://skd.aankhepoetry.in/media/posts/5/Gemini_Generated_Image_lhuz7nlhuz7nlhuz.png" medium="image" />
            <category term="तालिका"/>

        <updated>2025-12-25T07:24:10+05:30</updated>
            <summary>
                <![CDATA[
                        <img src="https://skd.aankhepoetry.in/media/posts/5/Gemini_Generated_Image_lhuz7nlhuz7nlhuz.png" alt="" />
                    एक बार एक रात मैंने देखे कुछ सपने। भाई, जब पूरी दुनिया सपने देखती है, तो मैं क्यों न देखूं? पर जैसे ही&hellip;
                ]]>
            </summary>
        <content type="html">
            <![CDATA[
                    <p><img src="https://skd.aankhepoetry.in/media/posts/5/Gemini_Generated_Image_lhuz7nlhuz7nlhuz.png" class="type:primaryImage" alt="" /></p>
                <p class="justify" dir="ltr">एक बार एक रात मैंने देखे कुछ सपने। भाई, जब पूरी दुनिया सपने देखती है, तो मैं क्यों न देखूं? पर जैसे ही यह दास्तां शुरू हुई, मैंने पाया कि मैं एक तालाब में हूं। चारों ओर पानी से गिरा हुआ और थोड़ी दूर पर एक किनारा था जहां से न जाने क्यों, पर जलने की बास आ रही थी। वहां लगे पेड़ों का आकार भी अजीब है, जैसे कि सब मुझे घूर रहे हो। हवाओं का वेग और नभ में छाए बादलों से बारिश होने को लगी मगर सबसे अजीब अगर कुछ था, तो तालाब का पानी। ऐसा लग रहा था कि हर एक बूंद एक किस्सा लेकर बैठी है पर हर किस्से का अंत धुंधला है। </p>
<p class="justify" dir="ltr">इसे समझना मेरे लिए भी मुश्किल था पर जोश की कमी ना थी, तो मैंने झट से डुबकी मार ली। जैसे ही मैं अंदर गया, मुझे ऊपर के पानी का बोझ महसूस होने लगा। मैंने धीरे से अपनी आंखों को खोला, तो पाया कि हर बूंद में झलकती कहानी का अहम किरदार मैं ही हूं। हर कहानी मेरे चारों और लिखी गई है लेकिन सब कहानियों का अंत अब भी धुंधला था। मुझे ऐसा लग रहा था कि जैसे हर एक बूंद एक कांच की तरह है, बस चेहरे के सिवा उनमें मेरे अरमानों की भी छवि दिखती है। इन सब से परेशान होकर मैं बाहर आगया। जैसे तैसे करके किनारे पर पहुंचा और खुद में सिमट कर बैठ गया। मेरे आँखें मेरे घुटनों को छू रही थी। मेरे ख्याल उन बूंदों में खोए हुए थे। मुझे एक अंदरूनी थकान महसूस होने लगी। खुद को इतनी बार जुझता देख मेरे अंदर एक आग जलने लगी। मेरा शरीर हवन में धधकती लौ सा गरम हो उठा। इसी लौ के ताप से तालाब सूखने लगा। मैं घबराया और तालाब के पानी को हथेली में भरने लगा, इस कोशिश में की इसे बचा सकूं। मगर तालाब सूख गया। इसके नीचे की जमीन एक लाश सी महसूस हो रही थी। मैंने पलके नीचे की, दोनों हाथों को सूखे तालाब की एक किनार पर रखा और कहां, " मैं..मैं हार गया।"</p>
<p class="justify" dir="ltr">ये कहते हुए मेरे अंदर का गुस्सा, जलन, लाचारी सब एक बूंद में सिमट गई और मेरी आंखों से फिसलकर सूखे तल पर जा गिरी। ठीक इसी पल घटा में बादल टकराए और तेज बारिश होने लगी। धीरे धीरे तालाब भरने लगा। आसमां से घिर रही हर बूंद में मुझे वैसी ही कहानियां और वैसा ही अंत दिखा। पर इस बार मैं उनमें नहीं था।</p>
<p class="justify" dir="ltr">जब बादल शांत हुए, तालाब भर चुका था। हवाओं का वेग और नभ में छाए बादल बता रहे थे कि और बारिश हो सकती है। ठीक इस वक्त तालाब में तालाब में  से कोई ऊपर उठा और अपने चारों ओर, पानी को निहारने लगा। मैंने उसकी तरफ बढ़ने की कोशिश की, पर मेरे पांव जमीन से चिपक गए और मेरे मुंह से निकली चीख बस पत्तों की सरसराहट बन गई। इस असमंजस का जवाब एक ही था। मैं भी अब एक पेड़ हूं।</p>
            ]]>
        </content>
    </entry>
</feed>
